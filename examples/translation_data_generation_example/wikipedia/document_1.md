अमेरिकी राष्ट्रपति चुनाव (US Presidential Election) के दिन नासा (NASA) की एस्ट्रॉनॉट केट रूबिन्स (Kate Rubins) अंतरिक्ष से वोट देंगी. 1997 में नासा के डेविड वूल्फ पहले एस्ट्रॉनॉट थे, जिन्होंने स्पेस से वोटिंग की थी. प्रश्न यह है कि स्पेस से वोटिंग होती कैसे है?
इंटरनेशनल स्पेस स्टेशन (ISS) धरती से 200 मील दूर स्थित है और पृथ्वी की कक्षा में 17000 मील प्रति घंटे से चक्कर लगाता है. अब मुद्दा ये है कि जिस दिन अमेरिका में चुनाव होंगे, उस दिन कुछ अंतरिक्ष यात्री यानी एस्ट्रॉनॉट्स अंतरिक्ष में होंगे, तो वो वोट कैसे देंगे? खबरों में कहा गया है कि आईएसएस का मिशन चूंकि छह महीने से पहले खत्म होना मुश्किल है इसलिए एस्ट्रॉनॉट अंतरिक्ष से ही अपना वोट देंगे. कैसे? इसके लिए एक खास व्यवस्था हुई है.
एस्ट्रॉनॉट के लिए तकनीकी वोटिंग का एक सिस्टम विकसित करने के लिए 1997 में ही टेक्सस विधायिका में एक बिल पास हो चुका था. इस बिल से अंतरिक्ष से ही वोट देने का अधिकार और सहूलियत मिलती है. साल 2016 के चुनाव में भी एस्ट्रॉनॉट एडवर्ड माइकल फिंक और ग्रेग चैमिटॉफ ने ISS के मिशन पर रहते हुए अपना वोट स्पेशल सीक्रेट मतपत्र के ज़रिये किया था.
नियम कहता है कि अगर चुनाव के दिन या शुरूआती वोटिंग के समय कोई व्यक्ति यानी अमेरिकी नागरिक अंतरिक्ष में है तो वह संघीय पोस्टकार्ड आवेदन यानी (FPCA) के ज़रिये वोटिंग कर सकता है. इसके लिए नासा को सचिवालय में सूचना देना होती है और इस पद्धति का इस्तेमाल करने के लिए इजाज़त लेने के साथ ही सीक्रेट मतपत्र लेने होते हैं. (तस्वीर में केट रूबिन्स, जो इस साल स्पेस से अपना वोट दे सकती हैं. )
नासा के एक पोस्ट के आधार पर खबरें कह रही हैं कि इस तरह की वोटिंग के लिए करीब एक साल पहले से तैयारी होती है कि किस चुनाव के समय कौन सा अंतरिक्ष यात्री स्पेस में होगा और क्या वह वोटिंग करना चाहेगा. इस तैयारी के चलते चुनाव से छह महीने पहले एस्ट्रॉनॉट को एक स्टैंडर्ड फॉर्म मिल जाता है, जिसे वोटर रजिस्ट्रेशन और FPCA भी कहा जाता है.
अमेरिकी चुनाव के एक दिन पहले, एस्ट्रॉनॉट को एक एन्क्रिप्टेड ई मतपत्र अपलिंक हो जाता है. ईमेल से एस्ट्रॉनॉट को जो यूनिक प्रमाण पत्र भेजे गए होते हैं, उनका इस्तेमाल करते हुए एस्ट्रॉनॉट अपना वोट देते हैं और भेजे गए अपलिंक को पृथ्वी पर उतरने के बाद वो डाउनलिंक कर इसकी सूचना काउंटी के क्लर्क दफ्तर में देते हैं.
इंटरनेशनल स्पेस स्टेशन (ISS) धरती से 200 मील दूर स्थित है और पृथ्वी की कक्षा में 17000 मील प्रति घंटे से चक्कर लगाता है. अब मुद्दा ये है कि जिस दिन अमेरिका में चुनाव होंगे, उस दिन कुछ अंतरिक्ष यात्री यानी एस्ट्रॉनॉट्स अंतरिक्ष में होंगे, तो वो वोट कैसे देंगे? खबरों में कहा गया है कि आईएसएस का मिशन चूंकि छह महीने से पहले खत्म होना मुश्किल है इसलिए एस्ट्रॉनॉट अंतरिक्ष से ही अपना वोट देंगे. कैसे? इसके लिए एक खास व्यवस्था हुई है.